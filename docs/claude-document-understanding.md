# แบบฝึกหัด: การใช้ Claude เพื่อทำความเข้าใจบทความวิชาการภาษาอังกฤษ

**ประมาณเวลาที่ใช้:** 90 นาที

การอ่านบทความวิจัยช่วยให้นักเรียนเข้าถึงความรู้ใหม่ๆ ที่ทันสมัยกว่าในตำรา เป็นวิธีการหาความรู้ด้วยตัวเองแบบที่นักวิทยาศาสตร์ทำกัน ในยุคก่อน นักเรียนม.ปลายคงเข้าไม่ถึงบทความวิจัยต่างประเทศ แต่ในโลกที่มี AI ช่วยให้เข้าใจภาษาอังกฤษและเนื้อหาที่ซับซ้อนได้ง่ายขึ้น นักเรียนสามารถเข้าถึงแหล่งความรู้ได้กว้างขึ้น ช่วยให้เตรียมความพร้อมสำหรับการเรียนต่อระดับมหาวิทยาลัยได้เป็นอย่างดี

Claude สามารถช่วยให้นักเรียนเข้าใจบทความวิชาการภาษาอังกฤษได้ง่ายขึ้น ผ่านการอธิบายเป็นภาษาไทยที่เข้าใจง่าย แบบฝึกหัดนี้จะสอนวิธีการใช้ Claude เพื่อทำความเข้าใจบทความวิชาการอย่างเป็นขั้นตอน

## วัตถุประสงค์
- เรียนรู้การใช้ Claude ในการทำความเข้าใจบทความวิชาการภาษาอังกฤษ
- ฝึกการตั้งคำถามเพื่อขอคำอธิบายเพิ่มเติมในส่วนที่ไม่เข้าใจ
- เข้าใจวิธีการสรุปและจับประเด็นสำคัญจากบทความวิชาการ

จากแบบฝึกหัดที่แล้วเราใช้ ChatGPT เพื่อหาบทความภาษาอังกฤษ เรามาลองหาบทความวิจัยยาวๆ บ้าง

```
ช่วยเสิชอินเตอร์เน็ทหาบทความงานวิจัยเกี่ยวกับ vertical farming จากแหล่งข้อมูลที่น่าเชื่อถือ โดยเฉพาะงานวิจัยที่มีการสร้างระบบอัตโนมัติสำหรับ vertical farms ใช้ IoT และ Machine Learning ในการสร้างระบบ ค้นจากแหล่งข้อมูลที่น่าเชื่อถือ
```

เมื่อเราได้บทความเป็น PDF มาแล้ว เราสามารถขอให้ Claude ช่วยเราอ่านบทความได้ 

## 1. การขอสรุปภาพรวมบทความ

ตัวอย่าง prompt สำหรับขอภาพรวมของบทความ:
```
ช่วยสรุปภาพรวมของบทความนี้เป็นภาษาไทย โดยครอบคลุม:
1. วัตถุประสงค์หลักของการวิจัย
2. ความสำคัญของหัวข้อที่ศึกษา
3. วิธีการศึกษาหรือวิธีการวิจัย
4. ผลการศึกษาที่สำคัญ
5. ข้อสรุปและข้อเสนอแนะ

กรุณาใช้ภาษาที่เข้าใจง่าย เหมาะสำหรับนักเรียนมัธยมปลาย
```

## 2. การขอคำอธิบายเฉพาะส่วน

ตัวอย่าง prompt สำหรับขอคำอธิบายเฉพาะส่วน Introduction:
```
ช่วยอธิบายส่วน Introduction ของบทความนี้เป็นภาษาไทย โดย:
1. อธิบายที่มาและความสำคัญของปัญหา
2. อธิบายว่าทำไมจึงต้องทำวิจัยเรื่องนี้
3. ยกตัวอย่างที่เกี่ยวข้องกับชีวิตประจำวัน เพื่อให้เข้าใจง่ายขึ้น
4. สรุปว่าบทความนี้จะนำเสนออะไร

กรุณาใช้ภาษาที่เข้าใจง่าย และอธิบายศัพท์เทคนิคที่สำคัญ
```

## 3. การขอคำอธิบายศัพท์เทคนิค

ตัวอย่าง prompt สำหรับขอคำอธิบายศัพท์เทคนิค:
```
จากบทความนี้ กรุณาอธิบายความหมายของคำศัพท์ต่อไปนี้เป็นภาษาไทย:
1. Sustainable vertical farming
2. Machine learning algorithms
3. Computer vision
4. Internet of Things (IoT)
5. Robotics and automation

สำหรับแต่ละคำศัพท์ กรุณา:
- อธิบายความหมายแบบเข้าใจง่าย
- ยกตัวอย่างการใช้งานจริง
- อธิบายความสำคัญต่อการเกษตรสมัยใหม่
```

## 4. การขอคำอธิบายแผนภาพและตาราง

ตัวอย่าง prompt สำหรับขอคำอธิบายแผนภาพ:
```
ช่วยอธิบายแผนภาพ/ตารางในหน้า X เป็นภาษาไทย โดย:
1. อธิบายว่าแผนภาพ/ตารางนี้ต้องการสื่ออะไร
2. อธิบายความสัมพันธ์ของข้อมูลที่แสดง
3. สรุปข้อมูลสำคัญที่ได้จากแผนภาพ/ตาราง
4. อธิบายว่าข้อมูลนี้สำคัญต่องานวิจัยอย่างไร
```

## 5. การขอสรุปประเด็นเพื่อนำไปประยุกต์ใช้

ตัวอย่าง prompt สำหรับขอสรุปเพื่อนำไปใช้:
```
จากบทความนี้ ช่วยสรุปประเด็นที่สามารถนำไปประยุกต์ใช้ได้จริง:
1. สรุปเทคโนโลยี AI ที่ใช้ในการเกษตรแนวตั้ง
2. ข้อดีและข้อจำกัดของแต่ละเทคโนโลยี
3. แนวทางการนำไปประยุกต์ใช้ในประเทศไทย
4. ข้อควรระวังและข้อแนะนำในการใช้งาน
5. แนวโน้มการพัฒนาในอนาคต

กรุณาเน้นประเด็นที่สามารถนำไปทำโครงงานวิทยาศาสตร์ระดับมัธยมปลายได้
```

*เคล็ดลับ:*

- นักเรียนควรเปิดบทความดูคร่าวๆ ก่อน เพื่อทำความเข้าใจว่าบทความนี้เหมาะกับเราหรือไม่
- เริ่มจากการขอสรุปภาพรวม แล้วค่อยถามรายละเอียด
- จดบันทึกคำศัพท์หรือประเด็นที่ไม่เข้าใจระหว่างอ่าน
- ตั้งคำถามที่ชัดเจน เฉพาะเจาะจง
- ขอตัวอย่างเพิ่มเติมถ้ายังไม่เข้าใจ

*การถามต่อยอดช่วยให้:*

1. เข้าใจบทความได้ลึกซึ้งขึ้น
2. เชื่อมโยงความรู้กับการประยุกต์ใช้จริง
3. พัฒนาทักษะการคิดวิเคราะห์
4. เตรียมพร้อมสำหรับการนำเสนอหรืออภิปราย

# โปรเจ็ค: การสรุปและวิเคราะห์บทความวิชาการด้วย AI

ให้นักเรียนใช้ความรู้จากบทเรียนเรื่องการใช้ AI ทำความเข้าใจบทความวิชาการ มาทำโปรเจ็คสรุปและวิเคราะห์บทความตามขั้นตอนต่อไปนี้

### ขั้นตอนที่ 1: การเลือกบทความ

- เลือกหัวข้อที่สนใจจากวิชาที่เรียนหรือโครงงานที่กำลังทำ
- ใช้ ChatGPT ช่วยค้นหาบทความวิชาการภาษาอังกฤษที่เกี่ยวข้อง โดยมีเงื่อนไข:
    - เป็นบทความที่ตีพิมพ์ในวารสารวิชาการ
    - มีความยาวมากกว่า 5 หน้า
- บันทึก prompt ที่ใช้และผลการค้นหา

### ขั้นตอนที่ 2: การสรุปและวิเคราะห์
ใช้ Claude ช่วยในการทำความเข้าใจบทความ โดยจัดทำรายงานสั้นๆ (ประมาณ 2 หน้ากระดาษ) ที่ประกอบด้วย:

1. สรุปสาระสำคัญ

    - วัตถุประสงค์ของการวิจัย
    - วิธีการศึกษา
    - ผลการศึกษาที่สำคัญ

2. อภิธานศัพท์

    - รวบรวมและอธิบายคำศัพท์เทคนิคสำคัญ 5-10 คำจากบทความ

3. การวิเคราะห์และการนำไปใช้

ใช้ Claude เพื่อคิดต่อยอดจากสิ่งที่ได้อ่านมา เขียน prompt เพื่อวิเคราะห์บทความเพิ่มเติมหรือนำเอาความรู้ไปใช้ต่อ ตัวอย่างเช่น

    - ขอให้ Claude วิเคราะห์จุดเด่นและข้อจำกัดของบทความวิจัย
    - ขอให้ Claude เสนอแนวทางการนำไปประยุกต์ใช้ในบริบทของนักเรียนเอง
    - ขอให้ Claude อธิบายว่านักเรียนจะเอาสิ่งที่ได้เรียนรู้ไปประยุกต์ในบริบทใด

อย่าลืมว่าวิธีการเขียน prompt ที่ดีจะต้องมีรายละเอียด มีความชัดเจน นักเรียนจะต้องเข้าใจสาระสำคัญของบทความจากแบบฝึกหัดข้อที่ 1 จึงจะสามารถคิดต่อยอดได้อย่างมีวิจารณญาณ
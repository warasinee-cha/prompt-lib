
# การวิเคราะห์ข้อมูลด้วย ChatGPT

**ประมาณเวลาที่ใช้:** 20 นาที
*แบบฝึกหัดนี้เป็นเพียงเดโมการใช้งานให้นักเรียนได้ลองเล่นกับ ChatGPT ไม่มีงานที่ต้องส่ง*

เรียนรู้การใช้ ChatGPT เพื่อวิเคราะห์และทำความเข้าใจข้อมูล โดยใช้ชุดข้อมูล Retail Transactions จากร้านค้าปลีกเป็นตัวอย่าง

แบบฝึกหัดต่อไปเราจะลองใช้ ChatGPT เพื่อทำความเข้าใจข้อมูลที่เราได้รับมา

เราจะใช้ข้อมูล retail purchase จาก [Kaggle](https://www.kaggle.com/datasets/prasad22/retail-transactions-dataset) ที่ถูกลดทอนให้สั้นเหลือ 250 แถวเพื่อการทดลอง สามารถดาวน์โหลดมาเล่นได้เลยค่ะ

### 1. การสำรวจข้อมูลเบื้องต้น
เขียน prompt เพื่อสำรวจและทำความเข้าใจโครงสร้างข้อมูล

ตัวอย่าง prompt แบบพื้นฐาน:
```
ช่วยดูข้อมูลใน CSV file นี้หน่อย บอกว่ามีข้อมูลอะไรบ้าง และแต่ละคอลัมน์หมายถึงอะไร
```

ตัวอย่าง prompt แบบละเอียด:
```
กรุณาวิเคราะห์ข้อมูลใน CSV file นี้ให้หน่อย โดยช่วย:
1. สรุปว่ามีข้อมูลทั้งหมดกี่แถว กี่คอลัมน์
2. อธิบายความหมายของแต่ละคอลัมน์
3. บอกประเภทข้อมูล (data type) ของแต่ละคอลัมน์
4. ระบุว่ามีข้อมูลที่หายไป (missing values) หรือไม่
5. แสดงตัวอย่างข้อมูล 5 แถวแรก
```

### 2. การวิเคราะห์พฤติกรรมลูกค้า
เขียน prompt เพื่อวิเคราะห์ความสัมพันธ์ระหว่างประเภทลูกค้าและการซื้อสินค้า

ตัวอย่าง prompt แบบพื้นฐาน:
```
ช่วยวิเคราะห์ความสัมพันธ์ระหว่างประเภทลูกค้า (Customer_Category) กับจำนวนสินค้าที่ซื้อ (Total_Items) หน่อย
```

ตัวอย่าง prompt แบบละเอียด:
```
กรุณาวิเคราะห์พฤติกรรมการซื้อของลูกค้าแต่ละประเภท โดย:
1. คำนวณค่าเฉลี่ยจำนวนสินค้า (Total_Items) ที่ซื้อของแต่ละประเภทลูกค้า
2. เปรียบเทียบการใช้ส่วนลด (Discount_Applied) ระหว่างกลุ่มลูกค้า
3. ระบุว่ากลุ่มลูกค้าประเภทใดซื้อสินค้ามากที่สุดและน้อยที่สุด
4. เสนอแนะกลยุทธ์การตลาดสำหรับแต่ละกลุ่มลูกค้า
```

### 3. การหาข้อเสนอแนะทางธุรกิจ
เขียน prompt เพื่อสรุปข้อมูลเชิงลึกและเสนอแนะแนวทางปรับปรุงธุรกิจ

ตัวอย่าง prompt แบบพื้นฐาน:
```
จากข้อมูลที่วิเคราะห์มา ช่วยสรุปข้อเสนอแนะเพื่อเพิ่มยอดขายให้หน่อย
```

ตัวอย่าง prompt แบบละเอียด:
```
กรุณาวิเคราะห์ข้อมูลเพื่อให้ข้อเสนอแนะทางธุรกิจ โดย:
1. สรุป key findings 3 ประการที่สำคัญที่สุดจากข้อมูล
2. เสนอกลยุทธ์การตลาดเฉพาะสำหรับแต่ละกลุ่มลูกค้า
3. แนะนำวิธีปรับปรุงระบบส่วนลดให้มีประสิทธิภาพมากขึ้น
4. ระบุโอกาสในการเพิ่มยอดขายจากแต่ละกลุ่มลูกค้า
5. เสนอแนะวิธีการเก็บข้อมูลเพิ่มเติมที่จะเป็นประโยชน์ในการวิเคราะห์ครั้งต่อไป
```

## ข้อควรระวัง
- ChatGPT อาจคำนวณตัวเลขผิดพลาดได้ ควรตรวจสอบความถูกต้องเสมอ
- ข้อมูลที่ซับซ้อนเกินไปอาจทำให้ ChatGPT วิเคราะห์ไม่ถูกต้อง
- การถามคำถามที่กว้างเกินไปอาจได้คำตอบที่ไม่ตรงประเด็น
# แบบฝึกหัด: การใช้ ChatGPT สร้างพรีเซนเทชัน

**ประมาณเวลาที่ใช้:** 20 นาที
*แบบฝึกหัดนี้เป็นเพียงเดโมการใช้งานให้นักเรียนได้ลองเล่นกับ ChatGPT ไม่มีงานที่ต้องส่ง*

การสร้างพรีเซนเทชันที่น่าสนใจเป็นทักษะสำคัญที่ต้องใช้ความคิดสร้างสรรค์หลายด้าน ตั้งแต่การเลือกหัวข้อที่โดนใจผู้ฟัง การจัดลำดับเนื้อหาให้น่าติดตาม ไปจนถึงการออกแบบการนำเสนอให้น่าจดจำ ChatGPT สามารถเป็นผู้ช่วยที่ดีในการระดมความคิด พัฒนาเนื้อหา และสร้างสรรค์การนำเสนอที่มีประสิทธิภาพ ช่วยประหยัดเวลาในการค้นคว้าและรวบรวมข้อมูล ทำให้เราสามารถทุ่มเทเวลาให้กับการฝึกซ้อมและพัฒนาการนำเสนอได้มากขึ้น

สมมติว่าคุณต้องนำเสนอโครงงานเกี่ยวกับการใช้ AI ในฟาร์มแนวตั้ง (Vertical Farming) ลองมาใช้ ChatGPT ช่วยทำพรีเซ้นกันนะ


### การระดมความคิด
ให้ใช้ ChatGPT ช่วยระดมแนวคิดที่น่าสนใจสำหรับการนำเสนอ

ตัวอย่าง Prompt แบบละเอียด:
```
ฉันกำลังจะนำเสนอโครงงานเกี่ยวกับการใช้ AI ในฟาร์มแนวตั้ง โดยมีรายละเอียดตามเอกสารแนบ โดยเป็นการนำเสนอให้กับนักเรียนมัธยมปลาย ใช้เวลา 15 นาที

ช่วยแนะนำวิธีการนำเสนอที่จะทำให้เพื่อนๆ สนใจ โดยระบุ:
1. จุดเด่นหรือ hook ที่ควรใช้ดึงดูดความสนใจตั้งแต่ต้น
2. วิธีการอธิบายให้เข้าใจง่าย
3. ไอเดียการมีส่วนร่วมของผู้ฟัง
4. แนวทางการสรุปที่น่าประทับใจ
```

### การสร้างโครงร่าง
เมื่อได้หัวข้อแล้ว ให้ใช้ ChatGPT สร้างโครงร่างการนำเสนอ

ตัวอย่าง Prompt:
```
จากไอเดียที่ได้จาก AI เกี่ยวกับการใช้ AI ในฟาร์มแนวตั้ง ช่วยจัดทำโครงร่างพรีเซนเทชัน 15 นาทีโดย:

1. แบ่งเวลาสำหรับแต่ละส่วน:
   - บทนำและ hook (2-3 นาที)
   - เนื้อหาหลัก (8-10 นาที)
   - สรุปและ Q&A (2-3 นาที)

2. จัดลำดับการนำเสนอให้:
   - เริ่มจากประเด็นที่เชื่อมโยงกับผู้ฟัง
   - ค่อยๆ เพิ่มความซับซ้อนของเนื้อหา
   - มีตัวอย่างและกรณีศึกษาสนับสนุน
   - จบด้วยการเชื่อมโยงกับอนาคตและโอกาส

3. ระบุสำหรับแต่ละส่วน:
   - หัวข้อหลักและหัวข้อย่อย
   - เวลาที่ใช้
   - จุดที่ควรมีภาพประกอบ
   - โอกาสในการมีส่วนร่วมของผู้ฟัง

โปรดทำโครงร่างให้ละเอียดพอที่จะใช้สร้างสไลด์ได้
```

เมื่อสร้างเสร็จแล้วเราสามารถเอาเนื้อหาเหล่านี้ไปใช้ใน Gamma.app เพื่อทำสไลด์ออกมาได้ เราอาจจะต้องปรับแต่งอีกเยอะ แต่ก็เป็นจุดเริ่มต้นที่ดีในการสร้างงานที่มีคุณภาพ

# แบบฝึกหัด: เทคนิคการใช้ ChatGPT เพื่อค้นหาและสรุปข้อมูล

**ประมาณเวลาที่ใช้:** 60 นาที

ChatGPT สามารถเป็นผู้ช่วยที่ทรงพลังในการค้นคว้าข้อมูลสำหรับการเรียน การทำการบ้าน และการทำรายงาน แบบฝึกหัดนี้จะแนะนำเทคนิคต่างๆ ในการใช้ ChatGPT ค้นหาข้อมูล

## วัตถุประสงค์
- เรียนรู้การใช้ ChatGPT ในการค้นหาข้อมูลจากอินเทอร์เน็ตอย่างมีประสิทธิภาพ
- เข้าใจวิธีการตรวจสอบความน่าเชื่อถือของข้อมูล
- ฝึกการใช้ ChatGPT ในการทำความเข้าใจเนื้อหาภาษาอังกฤษ
- พัฒนาทักษะการตั้งคำถามเพื่อได้ข้อมูลที่ตรงความต้องการ

## 1. เทคนิคการค้นหาข้อมูลใน ChatGPT เวอร์ชันฟรี

ต้องระบุให้ ChatGPT ทราบว่าต้องการข้อมูลจากอินเทอร์เน็ต:

```
ช่วยอธิบายหลักการทำโครงงานวิทยาศาสตร์ระดับมัธยมปลาย
```

```
ช่วยอธิบายหลักการทำโครงงานวิทยาศาสตร์ระดับมัธยมปลาย เสิชอินเตอร์เน็ตมาตอบ
```

## 2. เทคนิคการหาข้อมูลที่น่าเชื่อถือ

ขั้นตอนที่ 1: ถามหาแหล่งข้อมูลที่น่าเชื่อถือก่อน
```
ช่วยแนะนำแหล่งข้อมูลที่น่าเชื่อถือสำหรับการหาข้อมูลเกี่ยวกับการเปลี่ยนแปลงสภาพภูมิอากาศในประเทศไทย สำหรับทำรายงานวิชาวิทยาศาสตร์
```

ขั้นตอนที่ 2: ใช้แหล่งข้อมูลที่ได้มาในการค้นหา
```
ช่วยค้นหาข้อมูลเกี่ยวกับการเปลี่ยนแปลงสภาพภูมิอากาศในประเทศไทย จากเว็บไซต์กรมอุตุนิยมวิทยา สำนักงานนโยบายและแผนทรัพยากรธรรมชาติและสิ่งแวดล้อม และ IPCC โดยเน้นข้อมูลย้อนหลัง 5 ปี
```

## 3. เทคนิคการถามแบบเจาะลึก

การใช้ ChatGPT อย่างมีประสิทธิภาพ คือการอ่านคำตอบแล้วคิดต่อ ถามต่อ เหมือนการสนทนากับครูหรืออาจารย์ ลองดูตัวอย่างการถามต่อยอดเรื่องการเปลี่ยนแปลงสภาพภูมิอากาศจากแชทนี้ได้:

[https://chatgpt.com/share/6746a342-4234-8012-8106-03ffba985074](https://chatgpt.com/share/6746a342-4234-8012-8106-03ffba985074)

*เคล็ดลับการถามต่อยอด:*

- อ่านคำตอบให้เข้าใจก่อนถามคำถามต่อไป 
- มุ่งความสนใจไปที่ประเด็นใหม่ที่เรายังไม่เคยรู้มาก่อน หรือประเด็นที่อาจจะเป็นประโยชน์ถ้าศึกษาเพิ่ม
- ถามทีละประเด็นโดยเฉพาะส่วนที่เราไม่เข้าใจ
- หลังจากได้ข้อมูลแล้ว เราขอไอเดียจาก AI เรื่องการเอาข้อมูลไปประยุกต์ใช้ในงานหรือชีวิตของเราได้
- เมื่อมีข้อมูลจำนวนมากจากการสนทนา เราขอให้ AI สรุปเป็นตาราง เอาไปใช้ต่อได้

*เราถาม AI ต่อยอดไปเพื่อ:*

1. เข้าใจเรื่องนั้นๆ อย่างลึกซึ้ง โดยสืบหาข้อมูลที่เกี่ยงเนื่องกัน เชื่อมโยงข้อมูลต่างๆเป็นเรื่องราวในสมองของเราเอง ทำให้จำความรู้ได้มากขึ้น
2. สามารถนำความเข้าใจจากข้อมูล ไปประยุกต์ใช้ได้
3. ฝึกทักษะการคิดวิเคราะห์ ในระหว่างที่อ่านข้อมูลจาก ChatGPT ว่าเราไม่เข้าใจตรงไหน คำตอบไหนไม่สมเหตุสมผล
4. ฝึกทักษะการสรุปความและสังเคราะห์ข้อมูล เมื่อถามจนได้ความรู้เยอะแล้วก็สามารถสรุปเพื่อเอาไปอธิบายผู้อื่นได้


## 4. เทคนิคการหาและใช้ข้อมูลภาษาอังกฤษ

ChatGPT จะช่วยให้ทุกคนก้าวข้ามอุปสรรคทางภาษาได้ หากคิดว่าแหล่งข้อมูลภาษาอังกฤษน่าจะดีกว่าสำหรับการทำรายงาน เราก็สามารถสั่งให้ค้นหาเป็นภาษาอังกฤษได้เลย:

```
ช่วยค้นหาบทความภาษาอังกฤษเกี่ยวกับ vertical farming จากแหล่งข้อมูลที่น่าเชื่อถือ โดยเน้นข้อมูลเกี่ยวกับ ทำไม vertical farming จึงมีแนวโน้มเป็นที่นิยมในอนาคต ข้อดีข้อเสียเมื่อเทียบกับการเกษตรแบบดั้งเดิม ตัวอย่างความสำเร็จจากต่างประเทศ
```

```
สำหรับบทความในลิงค์นี้

ช่วยสรุปประเด็นสำคัญเป็นภาษาไทยที่เข้าใจง่าย อธิบายคำศัพท์เทคนิคที่สำคัญ ยกตัวอย่างที่เห็นภาพชัดเจน
```

สำหรับบทความบางเรื่องที่ยาวๆ การนำบทความไปให้ Claude ช่วยอธิบายมักจะได้ผลลัพธ์ที่ดีกว่า เราจะเรียนรู้เรื่องนี้ในแบบฝึกหัดถัดไป

## แบบฝึกหัดให้ทดลองทำ

ให้นักเรียนเลือกหัวข้อที่กำลังเรียนในวิชาใดก็ได้ แล้วฝึกถามต่อยอดกับ ChatGPT ตามขั้นตอนต่อไปนี้:

1. เริ่มด้วยคำถามกว้างๆ เพื่อให้ได้ภาพรวมของหัวข้อ
2. อ่านคำตอบแล้วเลือกประเด็นที่:
    - ยังไม่เข้าใจชัดเจน
    - น่าสนใจและอยากรู้เพิ่มเติม
    - เป็นความรู้ใหม่ที่ไม่เคยรู้มาก่อน
3. ถามต่อในประเด็นที่เลือก
4. ทำซ้ำข้อ 2-3 อย่างน้อย 3 รอบ
5. ขอให้ ChatGPT สรุปความรู้ทั้งหมดเป็นตาราง

**ตัวอย่างหัวข้อที่แนะนำ:**

- พลังงานทดแทน
- เทคโนโลยี 5G
- การเปลี่ยนแปลงทางสังคมในยุคโซเชียลมีเดีย
- ทฤษฎีวิวัฒนาการ

